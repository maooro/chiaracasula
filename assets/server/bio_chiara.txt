<h2>Chi sono</h2>
<p>
    Il mio nome è Chiara, sono una cantautrice agrigentina che vive stabilmente a Pavia da 8 anni.<br>
    Ho conseguito una laurea in Comunicazione, Innovazione e Multimedialità presso l’Università degli studi di
    Pavia, ho lavorato tre anni presso l’ufficio comunicazione dell’associazione Artigiani di Pavia.<br>
    La scelta di fare un tirocinio presso l'associazione di categoria è stata dettata dal mio senso di appartenenza
    alla categoria degli artigiani. Per scrivere le canzoni devi saper plasmare gli eventi accaduti, i pensieri e le
    parole, un po’ come fa l’artigiano: l’opera è destinata ad essere creata e divulgata con i mezzi ed i materiali di
    cui si dispone.<br>
    Oggi (oltre a cantare, attività che non smetterò mai di fare), mi occupo di vendita di spazi pubblicitari,
    comunicare e far comunicare è il mio stile di vita.<br>
    Per raccontare di me, sarebbe opportuno, fare un viaggio a ritroso nel tempo.<br>
    Nel 2005 ho conosciuto Enzo Savarino, in arte Vincent autore, il quale ha scritto il mio primo brano inedito
    “Barattolo di cera” (E. Savarino – A. Sclafani).<br>
    La mia attività musico-letteraria ha avuto inizio nel 2011 previa iscrizione alla Società Italiana degli Autori ed
    Editori in qualità di autrice della parte letteraria.<br>
    Nel 2012 ho pubblicato per la prima volta sul web (Spotify e YouTube) il brano "Fra le Nuvole"
</p>
<h2>Formazione</h2>
<p>
    Ho studiato canto per diversi anni in Sicilia con il Soprano Ina Infurna; ho partecipato al laboratorio di
    improvvisazione vocale di CircleLand Camp con il maestro Albert Hera, e al Master-class teorico-pratico di foniatria
    artistica “Conoscere il canto” tenuta dal professor Franco Fussi, seguita dalla partecipazione al 2° Medical
    International Convention Performing Arts Medicine – Convegno Internazionale organizzato dall'associazione ANSPI.<br>
</p>
<h2>Pubblicazioni</h2>
<p>
    Nel 2013 ho partecipato alle selezioni del Festival di Sanremo con il brano inedito: “Sulla pelle” (Autore: Sfairos)
    e al Festival di Castrocaro, arrivando in semifinale con il brano “Ai Confini” (C. Casula – E. Savarino – G.
    Mossuto).
    Nel 2016, la collaborazione con UP MUSIC STUDIO etichetta discografica indipendente milanese e FRAMERS WTF società
    di produzione video.<br>
    Da questo sodalizio nasce il brano inedito "Liberamente", che parla di una rinascita, un riaprirsi al mondo dopo un
    periodo di difficoltà e buio; la protagonista del brano esce da sé stessa e si apre al mondo e alle opportunità,
    conscia delle difficoltà della vita ma pronta ad affrontarle con determinazione.<br>
    Il videoclip musicale verte su una coreografia eseguita da una ballerina, che simboleggia appunto la rinascita della
    protagonista con spirito positivo.<br>
    Nell'agosto 2013 e dicembre 2014 sono andata in Russia, per due tour di musica italiana, viaggi che mi hanno
    permesso per la prima volta di cantare fuori nazione.<br>
    Il 14 febbraio 2022 su tutte le piattaforme digitali il singolo "Dammi Mille Baci", un inno all'amore passionale
    scritto tra i banchi di scuola, con particolare citazione del celebre Carme 5 di Catullo, verso dedicato a
    Lesbia.<br>
    Nel 2021 ho fondato a Pavia, insieme ad alcuni musicisti pavesi e non, il gruppo “Filoxenia”.<br>
    Nel Febbraio 2022 inizia la collaborazione con Dario Caporaso, musicista milanese con il quale ho realizzato il mio
    primo album "Mary
    Leggeva Le Foto". L’album è un inno all’amore, alla genuinità , alla ricerca della propria identità <br>
</p>